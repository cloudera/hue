維基大典（Wikipedia）者，網路為礎；集天下知、四海言、眾人志，書百科焉。始作者，維基媒體基金會也。

典肇乎庚辰年十二月廿一，及己丑年二月十九，收各方語言二百五十，合逾七百萬目；二十大卷佔八成，單英文卷亦過二百萬。悉文乃天下有志共筆而成；有意助之，幾網路、隨纂作，大典茁焉。

維基一詞，出焉白話維基。《墨子閒詁》曰︰「維，繫也」，《說文》曰︰「基，牆始也」，其人合之，取意繫物之始也。維織網綱，以載根本，亦維基也。

大典得幸，同道兼發；如新聞、教本、爾雅、太學、語錄、文庫等。其卷目多可逕閱修於瀏覽之器；蓋眾不論誰，俱得與纂綴，弗制于其時其地其人，然則典所載謬實，未免爭辯。

凡維基之策，所據者，曰革奴自由文檔許可協議，故可自由廣傳天下耳。

文言維基始於丙戌年七夕，迄今得文二千一百八十九。
   
commons:卷首
	聲象映響，具錄於維基共享︰維基大典。
